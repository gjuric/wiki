====== Instalacija Debiana ======

Na http://www.debian.org/distrib/netinst skinite Small CD (recimo ovaj od 180 (možete i od 40MB nije toliko bitno). Prilikom skidanja potrebno je odabrati arhitekturu, u vašem slučaju to je vjerojatno i386.

Skinuti .iso image snimite na CD i pokrenite stroj sa dotičnog CD-a.

Nakon što se prikaže prozor za instalaciju dovoljno je upisati "install" i stisnuti enter. Ukoliko imate DHCP uključen na mreži upišite "install netcfg/disable_dhcp=true" kako instalacija ne bi pokupila postavke od DHCP servera tako da možete upisati statičku IP adresu i ostale podatke (serveri bi trebali imati statičku IP adresu, a i ne ovisite o radu DHCP servera).

Prilikom instalacije bit će vam postavljeno više jednostavnih pitanja, evo nekih koje se sjećam:

  *  Jezik instalacije - odaberite Engleski
  *  Zemlja - Croatia
  *  Keymap - Croatian
  *  Particioniranje diska - particionirajte čitav disk, instalacija će vam sama ponuditi postavke
  *  Software selection - obavezno isključite sve (i Standard system, apsolutno sve), naknadno ćemo instalirati sve programe koji su nam potrebni
  *  Mirror server - obavezno unesite mirror server, ja obično koristim Germany -> ftp2.de.debian.org jer je meni brži od ovog hrvatskog
Morat ćete još unijeti i lozinku za root korisnika te kreirati jedan korisnički račun. Na kraju će vas instalacija zamoliti da uklonite CD i potvrdite resetiranje računala.
